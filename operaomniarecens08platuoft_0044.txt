32 PROLEGOMENA.

Atque primum quod omnem scientiam in sensibus constituit,
manare id docet ex Heracliti et Protagorae praeceptis ¹). Quam
alteram ponit definitionem, scientiam esse veram opinionem, ea
unde repetenda sit nescimus. In hac vero dialogi parte quod
maxime tractatur, quis sit erroris natura et ortus, multum illis
temporibus a Megaricis et Eleatis 2) videtur disceptatum esse ne-
que alienum fuit ab eo, de quo multae disputationes institue·
bantur, quid sit discere ³). Quod vero tertio loco dicitur, scien-
tiam esse veram opinionem cum definitione coniunctam, eam
nonnulli⁴) suspicantur esse Antisthenis discipuli Socratis.

Tres igitur illae opiniones de scientiae natura priusquam
labefactantur et convelluntur, planissime explicantur et exami-
nantur. ltaque in prima quaestionis parte primum Theaeteti
illud scientiam esse sensuum perceptionem demonstratur quam
apte cohaereat cum Protagorae et Heracliti de homine rerum
mensura et de perpetua rerum mutatione praeceptis. Deinde
eorum rationes, postquam nonnulla, quae contra eas dici pos-
sint, ante occupata sunt, diligenter examinantur. His vero radi-
citus excussis Plato ad id aggreditur, quod maxime quaeritur,
num scientia sit in sensibus posita. In altera parte primum de
erroris natura disputatur et quomodo is in animo nasci possit
quaeritur. Definitio tertia ita tractatur, ut quod auctor eius ad
eam explicandam protulisse videtur antea diligentissime expona-
tur et examinetur,

Has definitionum considerationes sequuntur refutationes.
Atque prima quidem ita labefactatur, ut scientia doceatur ab·
ducta a sensibus cogitationis ipsius et mentis esse ⁵). Deinde
scientiam non esse rectam opinionem ita demonstratur, ut etiam
qui non sit sciens recte opinari possit Β). Denique ne definitione
quidem accedente veram opinionem idem valere quod scientiam
ita docetur, ut a vera opinione definitio unquam abesse nege·
tur7). Hae igitur partes primariae existimandae sunt totius
dialogi.

Quod extremo dialogo quid sit scientia sciri negatur, iam
ante significatum atque excusatum erat. Primum enim quo loco
de Socratis arte obstetricia sermo erat, fortasse verum non in-

 

1) Praeter Protagoram p. 172ss etiam respiciuntur, qui ab eius
sententia paullulum recedebant. Brandis, Handb. 11 1 p. 203. Quod
Schleiermacherus p. 183 sq. et Stallbaumius de arg. p. 9 sq„ prol.
p. 7 Aristippum Protagorae persona significari suspicati erant,
reete videtur negavisse zellen-us, Die Philus. d. Griech. 11 p. 253.
Cf. Steinhartus p. 15 sq„ 45. 2) cf. Soeherus p 254, Steinbar-
tus p. 68. 3) Bonitzius p. 313. 4) Schleiermacherus . 185 sq„
Brandisius, Handb. 11 1 p. 202 sq.‚ Zenertis, Philon. d. riech. 11
p. 211, Susemihlins Ι p. 200, Bonitzius p. 313. Antisthenem signi·
ficari negaverunt C. F. Hei-mannus p. 496, 657 not. 483 et Stein-
hattus p. 81. 5) p. 184ss -1870, 6) p. 200E—-201-D.

7) p. ‘zoco—210.

 

