PROLEGOMENA. 3

Euclides et Terpsio, qui hoc prooemio colloquentes produ-
cuntur, Megarenses erant, fidissimi quondam Socratis discipuli,
cui etiam moribundo aderant1), ambo Theaetetum Atheniensem
magni fecerunt. Sed de Terpsione cum praeter haec nihil me-
moriae traditum sit, Euclidem narrant, ut Socratem audiret,
Athenas ventitasse idque vel cum vitae discrimine fecisse ²).
Cuius cum tantum esset Socratis studium, mirum profecto non
est, quod Plato ab eo finxit disputationes Socraticas summa dili-
gentia expositas esse, praecipue eas, quae suerint de scientiae
notione. ln notionibus enim inquirendis magnam et eum ipsum
et scholam, cuius auctor erat, consumpsisse operam satis constat.

Restat, ut dicamus cur Plato ea omnia, quae praefanda sibi
visa siut, hoc sermone inter Euclidem et Terpsionem habito ex-
posuerit. Atque ante omnia hic tenendum erit Platonem Socrate
mortuo Megara confugisse atque diu Euclidis eiusque amicorum
hospitio usum esse et consuetudine 3). Videtur igitur hoc Theae-
teti exordium quasi monumentum quoddam esse illius temporis,
quod Plato Megaris exegit, atque quaestionum, quas in illo otio
instituit4). Quae cum ita se habeant, verisimilis est opinio
eorum, qui hoc prooemium dedicationis loco habendum esse
suspicati sunt5).

ιε Π. Argumentum dialogi,

Diet. 'riedemanm Dialogorum Platonis argumenta exposita et illu-
strata. Biponti. MDCCLXXXVI. p. 40—53.
G. Fehmer, Theaeteti Platonici enarratio. Zeitz. 1855.

J. F. Serno, Platons Dialog Theaetetos. l. T hl. Entwickelung (les
Inhalts. Landsberg a. d. W. 1855.

Socrates Theodoro Cyrenaico, cum Athenis mathematicam
doceret, in gymnasio quodam obviam factus eum interrogat de
indole adolescentium scholas eius frequentantium. Laudat Theo-
dorus prae ceteris omnibus Theaetetum Atheniensem; eum enim
esse optime moratum similemque Socrati oris forma. Interim
ipse intrat Theaetetus et a Theodoro et Socrate invitatus iis as-
sidet. Eum protenus Socrates appellat atque Theodoro de utrius-
que forma iudicanti, cum eius rei non sit perituS‚ nihil esse
tribuendum dicit. Sed Theaeteti virtutes animi quoniam magni-
fice laudasset Theodorus, sibi quidem convenire laudatum con-
siderare, laudato autem se praehere ad considerandum ⁶). Quod

 

13 Theaet. p. 1420 Phaed. 590. 2) Geli. noct. Att. VII 10.

3 Diog. Laert.11 106. 4) Socherus p. 250, Stallbaumius, de
arg: p. 15, prol. p. 9, Susemihlius p. 177. 5) Hermannus p. 492,

Α Stemhartus p. 27, Susemihlius p. 177, Zellerus, Die Philosophie
der Griechen ΙΙ p. 298 not. 1. 6) e. 11.

1*

