PROLEGOMEN A. 31

Summa arte dialogus ita compositus est, ut partes et totum
sibi respondeant1). Ut enim definitio quaeque in angustiorem
semper locum concluditur, ita procedente sermone quid scientia
sit magis circumscribitur et definitur. Ut in partis cuiusque
fine, ita finito toto sermone negatur scientiam esse inventam.
Orditur dialogus a vulgari hominum opinione, qua scientiam
volunt in sensu positam esse, transit ad politius illud et verisi-
milius, scientiam esse veram opinionem, pervenit ad id, quod
simillimum sane est scientiae ipsi, veram opinionem scientiam
esse cum definitione coniunctam. Ut igitur a iudicio imper-
fectiore transitus fit ad perfectius, ita definitio scientiae quaeque
tanta diligentia elaborata est, ut quae primo temere ac nulla
ratione dicta videntur, progrediente disputatione veri speciem
quandam habeant. ι

Sententia illa de homine rerum mensura fortasse a Platone
accuratius exposita et illustrata est quam ab auctore ipso 2). Ne-
que minus quae de erroris ortu, de λόγου rationibus disputata
sunt, disserendi subtilitate insignia sunt.

VH. Quo consilio Plato Theaetetum conscripserit.

Maximilianus Schneidewin, disquisitionum philosopharum de Plato-
nis Theaeteti parte priori specimen. Gottingae. MDCCCLXV.

Non ambigi potest quid sit quod Platoni propositum fuerit
in Theaeteto scribendo. In eius enim principio Socrates de quo
disceptetur hoc ponit: τί ἐστιν ἑπιστήμης3) Ad hanc quaestio-
nem omnia videmus in hoc opere pertinere. Extremo tamen
sermone non quid sit scientia inventum esse Plato ipse profi·
tetur, sed quid non sit.

Ad hanc quidem quaestionem tractandam Plato non tantum
eius gravitate et magnitudine, sed etiam eo videtur impulsus
esse, quod iam inter aequales ea res multum disceptata et in va-
rias partes versata erat4). Tractaverunt enirn eam physici Elea-
tae sophistae neque ea lis inter ipsos Socraticos conticuit;
magnus enim fuit eorum numerus, qui de scientia et veritate
commentati sunt. Commemorantur enim libri Critonis περὶ τοῦ
γνῶν '¹ περὶ ἐπιστήμης , τί τὸ ἐπίστασθαις ⁵), Simonis περὶ
ἐπιστῖξιξξθ), Simmiae Thebani περὶ ἀληθείας et περὶ τοῦ
εἰδέναις ⁷) alia eius generis opera aliis Socraticis tribuuntur Β).

Triplici modo quid sit scientia Plato conatur explicare.

 

1) Schleiermacherus p. 177 sq. 2) Socherus p. 255. 3) p. 145E.
4) Plato ipse significavit aequalium esse opiniones, quas convincere
studeat. Cf. annot. ad p. 1940. 5) Diog. La. II 121, Suid. v.
Κρίτων. 6) Diog. La. 11 122. 7) Ibid. 124. 8) Cf. Stall-
baumius de arg. 4, 11, proleg. 1, 8.

