 

PRoLEGoMENA. 13

imperitis multo rectius iudicare. Quod etiam ipsius Protagorae
exemplo affirmatur. Is enim sese de orationum effectu melius
ceteris omnibus iudicare posse profitebatur. Quod nisi persua-
sisset discipulis, ei non magnam pecuniam solvissent. Quae cum
ita sint, Protagorae ipsi concedendum erit non solum alium alio
esse sapientiorem, sed etiam sapientem unum rerum esse men-
suram ¹).

Sed videndum esse Socrates dicit, num praesentes cuique
affectiones, sensuS, opiniones verae sint 2). Haec vero sententia
cum ex Heracliteorum praeceptis fluxerit, ab iis ordiendam esse
disputationem. Quod Theodorus quamquam concessit, tamen
cum Heracliteis ipsis quemquam colloqui posse negat. Deesse
enim iis omnem tranquillitatem et constantiam in disputando,
deinde uti eos sermone admodum obscuro et inaudito, quo
magis audientium animos percutiant, quam verum aperiant,
deinde nihil unquam ab iis absolvi, cum nihil omnino pro certo
dicant. Suspicante autem Socrate eos fortasse discipulis se pate·
facere, Theodorus nullos apud eos esse discipulos dicit, sed illos
sponte crescere, quare fieri, ut alter alterum nihil scire existi-
met. Itaque quae illi dicant quasi problema quoddam esse con-
sideranda. lam Socrates Heracliteorum illam doctrinam ab
antiquis repetit, qui quidem poetica oratione eam occultaverint,
a recentioribus vero eam esse divulgatam, ita ut vel sutores eam
capere possint. Horum vero contraria praecipere Melissum etPar-
menidem eorumque discipulos. Quae cum ita sint, praestare So-
crati videtur primum eorum examinare rationem, qui omnia
moveri statuant; quae si minus placeat, ad eos confugiendum
esse, qui universum unum et immobile esse dicant3 si vero utri-
que errare videantur, ridiculos se ipsos fore, cum sapientissimis
illis viris se haberent sapientiores 3).

lam Socrates quaestionis ipsius initium ducit a motione,
cuius duo discernit genera, alterum, quod positum est in loci
mutatione et in eodem versatione (περιφορά), alterum, quod in
mutatione rerum (ἀλλοίωσις). Iam vero omnia utroque modo
moveri necesse est, alioquin simul movebuntur atque consistent.
Demonstratum autem erat supra primum sensuum perceptiones
ita fieri, ut motio inter id, quod patitur, et id, quod efficit, in-
tercedat, qua motione patiens evadere sentiens, non sensum,
efficiens autem quale aliquid, non qualitatem. Deinde demon-
stratum erat neque patiens neque efficiens esse per se, sed ex
utroque coeunte fieri et sensus et sensa. Quae cum ita sint,
omnia, quoniam et moventur et mutantur, perpetuae mutationi
obnoxia sunt. Velut album dum movetur, etiam mutatur, et
visus item. Quocirca nihil neque album dici potest nec non
album nihilque est, quod et videre te et non videre recte dicere

ι) p. ητα-1793. 2)0.XXV1. 3) 0.xxv11p. 1790—18113.

