3 pemmonem.

afferre cum concessisset, Socrates facile esse dicit eam tollere e
Protagorae doctrina. Nam primum iniuria disputari de diis,
cum de iis neque ut sint neque ut non sint Protagoras habeat
dicere. Deinde quod dictum sit, sapientia hominem bestiolae
cuique parem esse existimandum, id non tam ex re et veritate,
quam mero arbitrio et probabili coniectura ita statui ¹).

Occurrere autem aliud Socrates dicit rationi Protagorae.
Si enim idern est scientia et sensuum perceptio, concedendum
sane est quaecunque auribus vel oculis percipiantur simul etiam
sciri. Nihilominus si externum audimus sermonem, audimus
quidem eum neque tamen intellegimus Item si litterarum ignari
eas videmus, non simul cognoscimus. Facile autem ea refutat
Theaetetus. Litterarum enim formas quidem et colores si vide·
mus itemque voces graves vel acutas si audimus, etiam scimus:
reliqua vero quae de iis docentur omnino nec sensibus percipi·
mus nec scimus ²).

Sed quiddam aliud Socrates contra Protagorae rationem
profert. Memoria enim tenemus quae aliquando didicimus vel
sensibus percepimus. lam vero quae memoria tenemus. ea non
sentimus. Sequitur igitur, cum scire sit sentire, ut quae memi-
nerimus nesciamus, lta cum quis clausis oculis alicuius quod
vidit meminit, contingit. ut quod scit, id ipsum simul nesciat,
cum non videat. Ex iis igitur, quae Protagoras posuit, absurda
consequi videntur. Sed cavendum esse Socrates monet, ne quasi
profligato Protagora triumphent, cum speciosius quam verius
videantur disputavisse. Praeceptorum autem Protagorae Socra-
tes Theodorum rogat ut suscipiat patrocinium. Quod Theodorus
cum detrectet, ut qui philosophiae studio deserto ad geometriam
confugerit, Socrates ipse Protagorae causam agere conatur.
Sed antequam hoc facit, iis, quae iam prolata essent, absurdiora
concedenda esse ostendit-⁸³). Nam ea quidem condicione, ut vi·
dere idem sit quod scire, fieri potest, nt quis sciens id ipsum
quod scit nesciat. Si quis enirn clauso altero oculo aliquid videt
altero, simul videt et non videt, unde efficitur eundem idem
simul scire et nescire. Deinde si scientia sensibus continetur,
videmur etiam acute et obtuse, comminus et eminus, vehemen-
ter et leniter scire posse, quoniam eadem sensibus tribuuntur ⁴).

Haec omnia vero Socrates inducit Protagoram sic refellen-
tem. ‘Risisti me, ο Socrates, eum puerulo collocutus qui prae
metu quae concedenda erant non concessit. Ego vero ita tan-
tum revincor, nt qui meas partes agit respondeat quae ego re·
spondeam, sin alia, revincitur ipse. Nemo autem concedet me-
minisse idem esse atque percipere vel cunctabitur concedere
fieri posse, ut idem eandem rem sciat et nesciat. Qui enim dis-

1) p. xesA-E. 2) ο. xv11 p. maa-c. s) e. xv111.
4) ο. x1x p. mac-msa,

