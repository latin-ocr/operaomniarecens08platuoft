14 PROLEGOMENA.

nequeas. Scientia igitur si in sensuum perceptione posita est,
non magis scientia est, quam non scientIa dicenda neque quid-
quam est, quod non recte responderi possit. Quid quod neque
ita nec non ita (lici oportet, quandoquidem his vocabulis motio
tollitur. Nova igitur illis philosophis utendum erit oratione, nisi·
sorte hoc dicant: ne ulla quidem ratione, quod ut infinite dictum
maxime iis congruat. Rebus sic se habentibus Socrates Prota-
gorae non concedit quemquam rerum esse mensuram, nisi sit
prudens neque magis scientiam esse in sensibus¹).

His expositis Theodorus a disputando desistit eiusque par-
tes Theaetetus rursus suscipit. Qui quamquam Socratem et
Theodorum rogat, ut etiam rationem eorum, qui omnia stare
dicant, eodem modo explicent quo Heracliteorum, Socrates ta-
men se ei non obtemperaturum esse dicit. Vereri euim se non
Melissum quidem aliosque eiusdem sectae, sed unum Parmeni-
dem, qui tanta sit ingenii altitudine, ut vix quae ille senserit
assequi possint. Maxime autem verendum esse, ne quaestio de
scientia instituta talibus sermonibus penitus obruatur ).

Socrates igitur Theaeteti illud, perceptionem sensuum esse
scientiam, retractat. ‘percipimus ’, inquit, ‘res, si accurate, ut
par est, dicimus, non sensibus, sed per sensus ³). Sensus enim.
sunt instrumenta quaedam,.0.quibus omnia ad unam quandam
animi vim reseruntur. Deinde sunt corporis et unicuique eorum
certa quaedam subiecta sunt rerum genera, ita ut aliud per
alium cognoscamus. Siquid igitur de duabus rebus sentimus.
fleri non potest per unum sensum. Huius generis sunt quae di-
cimus vel eadem aut diversa esse vel unum aut plura vel similia-
aut dissimilia. Quae rebus igitur sunt communia, eorum nihil
assequimur per sensus, ut facile appareat unam mentem esse,
qua ea concipiantur ⁴¹). Quare alia sunt, quae per sensus perci-
piuntur, alia, quae mens res inter se comparando cognoscit..
Huc accedit, quod sentimus simul ut nati sumus, comparandi
vero et ratiocinandi facultatem multa demum exercitatione asse-
quimur. lam vero si nescimus, sitne aliquid an non, id verum
csse dicere non possumus, quod autem dicere non possumus
verumne sit annon, id scire non possumus. Sequitur igitur sen-
suum perceptionem, quippe qua non possumus cognoscere,
num quid sit vel verum sit, prorsus diversam esse a scientia’5).

Repertum igitur cum sit scientiam non esse in sensuum
perceptionibus Socrati videtur restare, ut quaeratur in iis, quae
mens agit i. e. in opinando ⁶). Quare Theaetetus denuo de scien·
tia interrogatus omnem opinionem dicere non audens scientiam,
quod etiam falsae sint opiniones, veram esse respondet. Quod

 

1) c. XXVIII p. 18113-183D. 2) p. 183D—184A. 3) Cf.
van Heusdius 11 1 . 44 sq. 4) c. XXIX. 5) p. lem—1863-
Cf. van Heusdius 3 p. 156 sq. 6) c. XXX.

33.

