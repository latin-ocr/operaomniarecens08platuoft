4 rssomcoussm.

Theaetetus cum concessisset, Socrates eum rogat, quasnam res a
Theodoro discat, deinde omnino in hoc uno se haerere dicit,
quid id sit, quod discendo assequamur sive quid sit scientia.
Quod Theodorus recusat respondere, Theaetetum autem, ut id
faciat, hortatur¹).

ltaque Theaetetus rei periculum facit atque recenset sin·
gulas quasdam scientiae species. Cui Socrates ita adversatur, ut
demonstret definitionem scientiae non contineri enumeratione
singularum‘eius partium. Velut si quis interroget quid sit lu·
tum, non recte responderi esse lutum figulorum, tegulariorum,
aliorum opificum, sed esse terram aqua mixtam2). Theaetetus
autem cum hac in re lapsum se esse perspexisset, statim suspi-
catur, quale sit quod Socrates desideraverit, quod quidem
exemplo quodam geometrico declarare studet. Cognovisse enim
se ait, cum Theodorus exposuisset de singulorum numerorum
quadratorum natura, eos in duo digeri posse genera, quorum
utrumque communi quadam notione comprehendatur; esse enim
numeros rationales et irrationales. Quo ingenii specimine So-
crates valde gaudet hortaturque Theaetetum, ut eadem ratione
quid sit scientia definiat³).

Theaeteto autem querenti de huius rei difficultate Socrates
respondet hos esse parturientis ingenii dolores; peropportune
igitur fieri, ut ipse obstetricis filius artem factitet obstetriciam.
Hanc enim inter se et obstetrices esse similitudinem, primum
nihil se, cum annis provectior sit, iam amplius parere ipsum,
deinde facile se discernere, quinam sint gravidi, qui non, tum
lenire se posse parturientium dolores, denique nuptiarum se
esse conciliatorem. Hac autem in re obstetrices se esse inferio-
res, quod iis nunquam sit diiudicandum, utrum partus sit verus
annon4). Ceterum hoc se differre ab obstetricibus, quod non
feminis adsit in pariendo, sed viris, non corporibus, sed animis
Summum autem esse in sua arte, quod diiudicare possit. utrum
quid veri proferat animus, an falsi. Hinc fieri, quod onmes sibi
crimini dent, ut alios interroget, ipse nihil respondeat. Omnes
enim, qui se utantur, magnos facere progressus, omnia autem
oblivisci, si praemature se deserant. Qui autem sibi non prae-
gnantes esse videantur, eos se despondere aliis, ut Prodico.
Quae cum ita sint, Theaetetum Socrates adhortatur, ut se sibi
tradat neve irascatur, si falsum non admittat-¹²).

Hac Socratis oratione erectus Theaetetus de scientia denuo
interrogatus respondet eam esse perceptionem sensuum. Qua
in re cum Protagora consentit hominem docente omnium rerum

 

1) c. 111 p. uec—1460. 2) c. 1v. 3) c. V p. 1460-
148D. cf. Phil. Guil. van Heusde, init. phil. Plat. 11 1 p. 20-28.
1 p‘4g2cgq3f1. 5) c. VII p. 14813-151 D. cf. van Heusdius 11

