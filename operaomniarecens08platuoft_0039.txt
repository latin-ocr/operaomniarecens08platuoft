PROLEGOMENA. 27

inter sensum et rem, quae sentitur, fiunt ¹). Quod his opponi
potest, insanos et somniantes non recte percipere ante occupa-
tur2). Ut cuiusque natura est, ita sensibus percipit; cuique igi-
tur quoniam verum estquod sentit, omnis error tollitur atque
quae sentiuntur sciuntur3).

Postquam igitur Theaetetum Protagoram Heraclitum idem
docere declaratum est, restat, ut eorum ratio examinetur 4).

11. Nonnulla, quae contra hanc rationem dici possint, ante
occupantur 5).

Si perceptio sensuum esset scientia, omnes homines aeque
saperent atque eadem ratione qua homines etiam hestiae et dii
scientes essent. Sed hoc probabile tantum est, non potest certis
demonstrari argumentis 6).

Si quae percipiuntur etiam scirentur, intellegeremus etiam
peregrinorum sermones, quos audimus, vel litteras ignotas, quas
videmus. At revera tantum sciuntur vocum soni et litterarum
formae, alia omnia ne percipiuntur quidem ⁷).

Si quae sentiuntur tantum sciuntur, efficitur ea ignorari,
quae perceptione facta momoria tenemus ideoque etiam sciri
dicimus. Quid quod multo absurdiora concedenda sunt, Qui
enim uno oculo clauso aliquid videt altero, simul videre et non
videre ideoque scire et nescire dicendus ests).

Sed scire non idem est quod meminisse, qua in re per-
ceptioni nullus est locus. Deinde idem sciri et nesciri potest.
Qui enim sentit non semper idem est, sed alius aliis temporibus.-
Tum suos quisque habet sensus, alius autem ab alio mirum
quantum differt. Sapiens is est, qui efficit, ut qui peiore est
animi condicione, meliore fiat. Qualis enim est animus, tale
iudicium. Vera autem et salsa nemo potest opinari, sed cuique
verum est quod sentit ⁹).

Quae hactenus prolata sunt contra Protagorae rationem re-
futata sunt. Cum Theaeteto Socrates colloqui desinit, incipit
cum Theodoro, quo gravior sit disputatio. Expositurus est enim
quae contra Protagoram hominem rerum mensuram esse docen-
tem vere dici possint10).

ΙΠ. Ratio Protagorae refutatur.

Protagoras quod quisque opinatur, id ei verum esse dicit.
lam vero homines contraria opinantur; ergo contraria iis vera

 

1) p. 15513-1570. 2) p. 157E—158E. 3) p. 158E-160 Ε.

4) p. 16013-16113. 5) Ribbingius Ι p. 125 not. 252 et p. 152 not.
310 hanc dialogi partem dicit a Bonitzio minus recte sic inscriptam
esse: ‘Geyen den Satz des Pwtaqoras werden die zundclzst siclz dar-
bietenden, aber nicht stichlzaltiyen Einwendunyen vor-gebracht? Sed
hoc tantum viro doctissimo concedendum erit iis quae hac operis
parte disseruntur simul quid Protagoras de sensuum perceptioni·
bus senserit magis illustrari. 6) p. 1613—16213. 7) p. 163A-C.

169 ce) p. 1630-165E. 9) p. 166A-1680. 10) p. 1680-

