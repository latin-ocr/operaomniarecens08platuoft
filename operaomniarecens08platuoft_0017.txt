PROLEGOMENA. 5

esse mensuram. Homo enim si revera est mensura rerum, res
sunt tales, quales homini apparent. Perceptio autem si est
scientia, refertur ad id, quod est atque idcirco res tales esse
liquet, quales percipiuntur. lam vero apparere et percipi sibi
respondent. Utraque igitur sententia res non sunt per se, sed
ex hominis sensu pendent¹)‚

Quod confirmatur causis ex interiore Protagorae doctrina
repetitis, qua negatur per se quidquam esse unum et ulli rei
aliquid recte posse attribui, sed omnia docetur quae esse dici-
mus ex mutua rerum mixtione et motione nasci, ita ut omnia
non esse, sed fieri dicendum sit. Eadem docuisse praeter Par-
meniden] omnes fere philosophos, Protagoram, Heraclitum Em-
pedoclemque neque minus poetarum summoS, Homerum et Epi-
charmum ²).

Motu omnia fieri et conservari, quiete autem interire mul-
tis firmatur argumentis. Primum enim motus sunt agitatio et
fricatio, quibus fiunt calor et ignis; his autem cum omnia alia
gignuntur et conservantur, tum animalia. Deinde et corpori et
animo salutaris est motio et exercitatio, otium autem et inertia
perniciosa. Atque etiam in rerum natura omnia malacia et tran-
quillitate putrescunt. Denique solis et universi circuitu omnia
humana atque divina sunt et servantur, quae si fleri posset ut
unquam quasi vincta starent, omnia corruerent3).

ltaque etiam sensuum perceptiones motu quodam fiunt.
Color enim per se est nullus neque extra oculos neque in oculis,
ita ut locus ei non sit tribuendus, sed oritur potius e concursione
oculorum agitationisque iis convenientis extrinsecus oblatae.
Quare nemo asseveraverit, qualis sibi appareat color, talem
etiarn cani et cuilibet bestiae apparere vel alii homini vel sibi-
met ipsi omnibus temporibus. Itaque omnino nec res subiectae
sensibus nec sensus ipsi suam constantemque naturam habent,
alioquin expertes essent mutationis et vicissitudinis. Veluti sex
tali, si conferuntur cum quatuor, sesquialtero plures sunt, sin
vero cum duodecim, dimidio panciores3 unde efficitur ne nume-
ros quidem, curn sint modo maiores modo minores, ⁴certam
magnitudinem habere. Haec permira sane videntur esse et plena
dubitatione atque Socrates, cum non sophistarum more conten-
tionis cupidior sit, quam veritatis, quae contra dici possint ex-
ponit4). Sunt autem haec tria, primum nihil vel maius vel mi-
nus fieri posse, quamdiu idem maneat, deinde cui nec addatur
aliquid nec dematur, id neque augeri neque minui, sed aequale
semper esse, denique quod ante non fuerit, id postea esse non
posse nisi fiat et sactum sit. Sed haec tria ipsa inter se repu-

1) p. 151D—1520. 2> c. VIII p. 1520—13. van Heusdius

II 3 p. 142 sq. 3) e. IX p. 153A—D. cf. van Heusdius Π 3
p. 144 sq. 4) c. X.

