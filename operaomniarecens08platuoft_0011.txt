PRAEFATIO.

maesmaeaef,

Non licere mihi putavi hanc Theaeteti editionem
dicere Stallbaumii. Multum enim eius liber differt a meo.

Prolegomena ab integro conscripsi. Stallbaumiana
emâ€™m iam non satis sunt Platonis studiosis, postquam
de iis rebus, quae eo loco tractari solent, non pauci
libri scripti sunt. Quorum copiae etsi fortasse non
respondent nova et vera, quae iis allata sunt, tamen
sunt permulta, quae sine dubio neglegi non possunt.

In lectionibus variantibus delectum institui. Qui
quamvis haud ignorem quam inutilis sit iis, qui artem
criticam exercent, eum tamen spero iis non ingratum
fore, qui in legendo et explicando hoc sermone versantur.
Quamobrem hanc mihi scripsi legem, ut nullam fere
scripturae discrepantiam neglegerem, quae pertineret ad
scriptoris sententiam, de omnibus autem, quae in singu-
larum vocum formis novanda mihi viderentur, in prole-
gomenis dicerem.

In commentariis scribendis plura me debere Hein-
dorfio quam Stallbaumio mirum nemini videbitur. Hein-
dorfius enim, ut taceam de iis, quae in Platone emen-
dando magna fecit memorandaque, et fundamentum
iecit Platonis explicandi una cum Schleiermachero et

