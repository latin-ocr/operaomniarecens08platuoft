:ys-‘7313 ,⁴¹¹⁷ Α Δ

PROLEGOMENA. 17

sunt, habentur. Avibus igitur mentis notitiae similes sunt. Cuius
enim rei sive discendo sive inveniendo scientiam habemus, eam
quasi saepto quodam continemus et ita scimus. Alia vero est
ratio notitiarum mentis, quas venamur, quamquam menti in-
sunt. Veluti qui arithmeticae peritus est, quamquam omnium
numerorum rationes cognovit, fieri tamen potest, ut quantus sit
numerus quidam quaerat. Itaque tamquam insciens quaerit quod
iam novit1). Inde apparet duplicem esse quasi venationem noti-
tiarum, alteram, antequam possidemus, possidendi causa, alte-
ram, quamquam possidemus, ut iis in praesenti utamur. Hoc
qui facit, aut sciens quae dudum scit discere cupit aut rerum,
quas eum scire concessimus, insciens est. Sed hoc utut est,
quoniam habere et possidere inter se differunt, certe quae quis
possidet non potest non possidere neque quae scit nescire. Falsa
autem opinio ita oritur, ut quis e mentis notitiis, quas possidet,
aliquam aucupans aliam pro ea, quam voluit, capiat eoque modo
fallatur. Qui vero quam voluit, eam prehendit, erroris expers
est et quae revera sunt opinatur ²).

Sed si falsa opinio e notitiarum, quas animus hausit, con-
fusione repetitur, permirum videtur, quod cuius rei hahemus
scientiam, eam nihilominus ignoramus et aliam pro alia liabe—
mus. Neque aliter res se habet, si quis rerum notitias non solum
veras, sed etiam falsas menti inesse sumpserit. Nam qui falsa
opinatur, certe minime sibi videtur salsas rerum notitias cum
veris confudisse. Ita ad primam difficultatem redimus; quae
quis enim scit cum iis quae nescit confundi non possunt. Quam-
obrem rursus id agendum est, ut, antequam falsae opinionis
ratio exquiratur, quae sit scientia accuratius declaretur 3).

Fortasse autem non decedendum est de sententia ante pro-
posita, qua scientia in recta opinione continetur; nam erroris
expers est. Sed facile iudicis et oratoris exemplo doceri potest
inter scientiam et rectam opinionem multum interesse. Oratores
enim iudices non docent, sed iis persuadent, ut quae ipsi velint
opinentur. Persuadere autem est opinionem inculcare. Quodsi
iudicibus recte persuasum est de iis, quae nemo nisi qui ipse
viderit scire possit, veram opinionem sequentes recte iudicant,
non scientiam nacti. Si vero idem esset recta opinio et scientia,
perfectus iudex sine scientia nunquam recte opinaretur. Itaque
inter utrumque apparet aliquod esse discrimen ⁴).

Dicit autem quidam scientiam esse veram opinionem μετὰ
λόγους λόγου enim quae sint expertia, ea sciri non posse, quae
vero λόγον habeant, ea posse sciri5).1am vero definitionem
quae h. 1. voce λόγου significatur, ille ait non admittere sim-
plicissima quaeque rerum elementa, e quibus omnia composita

1) c. xxxvl. 2) p. 1973—1990. 3) 0.xxxv11 p. 1990
-soon 4) p. soon-2010. 5) e. xxxvm.

PLAT. 'musi-m 2

