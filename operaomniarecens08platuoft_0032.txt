20 PROLEGOMENA.

quam mortuus sit, cum Theaeteto narrat congressum esse et bunc
sermonem habuisse. Atque finito colloquio Socrates ipse a Me-
leto se iam accusatum esse significav). Id tempus minus ido·
neum cuipiam videatur esse ad sermonem de scientiae vi haben·
dum. Sed minime haec res a Socratis moribus abhorret. Xeno-
phon 2) enim Hermogene auctore Socratem narrat, etiam postquam
accusatus sit, de omnibus aliis rebus disseruisse. de accusatione
minime locutum esse.

IV. De personis dialogi.

Socrates inducitur senex a Meleto iam accusatus. ln omni·
bus igitur artibus, quibus excellit, quam maxime est perfectus,
ita ut eum intuentes sapientiam ipsam cernere nobis videamur.
Atque ut ipse sapientissimus est, ita etiam viam, qua quis sa-
piens fieri possit, monstrare potest. Quare et digna et idonea
est eius persona, quae sit in hac disputatione princeps. Insignis
enim eius est sollertia, qua notitias rerum menti humanae in·
natas elicere potest. Quis est enim, qui artem eius obstetriciam ⁸)
ignoret in hoc libro celebratam, qua ¹quidem ita fieri dicit So-
crates, ut ipse ex se nihil procreet, animis autem parturientium
adsit in parturiendo atque si quid salsi protulerint, id tollat?
Duplex igitur eius est ars; explicat aliorum sententias et utrum
verae sint necne iudicium facit, ipse vero rationes certas et
praecepta dat nulla ⁴). Deinde insatiabili est disputandi cupidi·
tate, propter quam cum Scirrhone et Antaeo comparatur 5); ut
enim ille viatores singulari crudelitate de rupibus praecipitavit,
hic quoscunque potuit ut secum luctarentur coegit, ita Socrates
pepercit nemini, neminem a se dimisit, nisi si ante quid valeret
in disputando comperisset. Disputationibus autem cum omnes
homines petiit, tum maxime sectatus est adolescentes bene mo-
ratos, quos in sermones vocaretss). Notissimum est quoque
Socratem in ironia dissimulantiaque longe lepore et humanitate
omnibus praestitisse. Utitur autem omnino ea dialectica, quae
mirifice respondeat moribus et opinionibus eorum, quos refellit.
Saepe ex aliorum mente disputat, ut eos suis ipsorum laqueis
irretiat, saepe iisdem argutiis indulget, quibus adversarii uti
consueverunt. Neque aliis in rebus petulante dicendi genere
abstinet et hilarem se ostendit et promptum ad iocandum.

Neque tamen omnia, quae Socrates de se profitetur. ad
eum ipsum pertinent. Quamquam enim reipublicae admini-

 

1) p. 210D. 2> mem. IV 8, 4. Cf. Muukiua p. 390. 3) De
Socratis arte obstetricia qui scripserunt, eos cognoscas ex Her-
manrgq p.:i3{}]:1)1.310. 4) p. 1500. 5) p. 169A13. cf. p. 1881).

