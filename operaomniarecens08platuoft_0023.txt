PROLEGOMENA. 1 1

salutaribus et perniciosis alius ab alio differt. Itidem in rebus
civilibus quae civitas de honestate, de iustitia, de pietate sancit,
ea etiam sunt revera unicuique neque in his vel privatus privato
vel civitas civitate est sapientior: ubi vero constituendum est quid
civitati conducat, quid non, inter eos, qui publice aliquid vel
suadent vel dissuadent, multum interest neque quisquam dixerit, ’
quaecunque civitas utilia sibi existimans statuerit, ea omnino ei
profutura. De rebus enim iustis et iniustis, sanctis et impiis,
cum nihil sint per se, quaecunque vel singulis vel civitatibus
placent, ea ipsis vera sunt, quando et quamdiu placent. Atque
hunc fere in modum ii quoque philosophantur, qui non omnino
amplectuntur Protagorae rationem ¹).

Hic Socrates repente sermonem abrumpens sese sentit ab
alio dicendi argumento ad aliud delapsum esse. Quod Theodo-
rus postquam dixit ita factum esse, quod otiosi essent, Socrates:
‘animadverti', inquit, ‘eos quiin philosophia multum tempus con-
sumpserint, in iudicia adductos ridiculos reperiri oratores. Vi-
dentur enim qui a pueris in foro sunt, serviliter, qui philoso-
phiae se dederunt, liberaliter educati esse. Ut enim philosophi,
cum semper fruantur otio, sive prolixius sive brevius de rebus
quibuslibet disputant, sic contra oratores temporis angustiis in-
clusi tantum quae ad causam pertineant contionantur; contiones
autem semper habentur pro conservo et coram domino iudice
et saepe vita ipsa periclitatur. Qua servitutis consuetudine omnis
ex animo eorum eximitur liberalitas et ingenuitas et ad fraudes
et mendacia confugere coacti corrumpuntur ac depravantur, ita
ut de animi sanitate sint deturbati, cum evaserunt viri, ipsi
quidem perquam ingeniosos et versutos se existimantes'2).

eLonge alia ratio verorum philosophorum est. Loquuntur,
ut iis placet, neque quisquam iis praefectus est3). Res civiles
enim non curant, honores non petunt, generis nobilitatem parvi
faciunt, aliorum res domesticas prorsus ignorant. Corpore enim
tantum in civitate adsunt, mente vero illa omnia contemnentes
universam rerum naturam perlustrant. Propter hanc rerum
quotidianarum inscitiam vulgo sunt ludibrio, ut Thaletem, cum
stellas observans in puteum incidisset, Thracia quaedam ancilla
scita risisse dicitur, quod coelestia quidem cuperet cognoscere,
quae vero ante pedes posita essent ignoraret. Revera enim phi-
losophus singulorum hominum non attingit negotia, sed quae
sit hominis natura perscrutatur quidque ei conveniat. Talis igi-
tur ubi in publicum prodit atque de rebus tritis disserit, risum
movet vulgo atque turbae, cui videtur stupidus esse. Neque
enim cuiquam potest maledicere, quippe cui talia curae non
sint; aliorum vero iactationes cum risu excipiat, nugator habe-
tur; tyrannorum enim et regum potentiam aeque despicit atque

1) p. 1710-17213. 2) p. nec-17:313. 3) e. xxm.

