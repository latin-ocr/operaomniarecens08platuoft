PROLEGOMENA. 15

sortiter responsum Socrates laudat, sed dubium semper se hae-
sisse dicit, quid de falsa opinione statueret. Quidquid enim opi-
nor, inquit, aut inter ea referendum est quae scimus aut inter
ea, quae nescimus. Cum autem fieri non possit, ut quis sciens
aliquid idem nesciat vel nesciens sciat, falsa opinio neque ita
exsistere potest, ut quis ea quae sciat arbitretur alia quaedam
esse ex iis, quae sciat, neque ita, ut ea quae nesciat alia quae·
dam esse arbitretur ex iis, quae nesciat, neque ita, ut quae
sciat esse putet quae nesciat aut quae nesciat esse quae sciat.
Quare non est concedendum quemquam falsa opinari 1).

At fortasse falsa opinio ad id referenda est, quod non est.
Sed nusquam tale quid fieri potest. Quemadmodum enim qui
sensibus aliquid percipit, non potest percipere nihil, ita etiam
qui opinatur, aliquid certe opinetur necesse est, quique nihii
opinatur, is plane nullam habeat opinionem 2).

Forsitan autem quispiam dixerit falsa opinari, qui res opi·
nando inter se confundat. Quod qui facit, aut ambas res opi·
natur aut alterutram. Opinatio autem sermo est, quem mens
secum ipsa tacite habet. Cum autem certam alicuius rei notio-
nem habet, tum eam opinari dicimus. Iam vero nunquam acci-
dere potest‚ ut quis alterum, quod opinetur, dicat esse alterum,
quod opinetur idem. Quare ambae res inter se confundi non
possunt neque alterutra. Neque ei, qui alteram solam opinatur,
tribui potest falsa opinio; alioquin quod non opinatur eum opi-
nari dicendum esset 3).

Quae cum ita se habeant, falsae opinioni locus non videtur
relictus esse. Sed ea prorsus sublata valde verendum est, ne
multa absurda concedenda sint. Unum vero restat, quo error
deprehendi possit. Iniuria enim antea dictum esse videtur fieri
non posse, ut quis quae sciat ea esse opinetur quae nesciat.
Nimirum disci possunt quae quis ante ignoravit. lam mentibus
fingamus massam cerae inhaerere aliis aliam, Musarum matris
Mnemosynes donum, in qua signa rerum quae percipiuntur
sensibus imprimantur. Quod autem ita expressum est, memoria
tenemus et 561111115, quamdiu menti eius inest imago; quod vero
deletum est aut exprimi non potuit, obliviscimur et nescimus ⁴¹).
Quod si ita ponimus, falsa opinio et error ita potest nasci, ut
quis quae sciat modo esse ea opinetur, quae sciat, modo ea,
quae nesciat. Quatuor autem sunt genera modorum, quibus
quae sciuntur vel percipiuntur confundi non possunt. Atque
primo quidem generi hoc est commune, ut agatur de sola men-
tis notitia quae memoria tenetur perceptione exclusa, in altero
agitur de sota perceptione sensuum exclusa memoria, in tertio
notitia et perceptio ita ponuntur coniunctae, ut ea, quae nunc,

 

1) p. 187A—1880. 2) c. XXXI p. lsSD—189B. 3) 0. XXXII
p. 1893—1901-3. 4) cf. van Heusdius ΙΙ 3 p. 162 sq.

